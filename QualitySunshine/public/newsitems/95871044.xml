<?xml version="1.0" encoding="UTF-8"?>
<newsItem guid="urn:newsml:stt.fi:20120728:95871044" version="1" standardversion="2.7" conformance="power" xml:lang="fi-FI" standard="NewsML-G2" xsi:schemaLocation="http://iptc.org/std/nar/2006-10-01/ NewsML-G2_2.7-spec-NewsItem-Power.xsd" xmlns="http://iptc.org/std/nar/2006-10-01/" xmlns:xsi="http://www.w3.org/2001/XMLSchema-instance" ><catalogRef href="http://www.iptc.org/std/catalog/catalog.IPTC-G2-Standards_13.xml"/>
<itemMeta>

<itemClass qcode="ninat:text"/>
<provider literal="STT"/>
<versionCreated>2012-07-28T19:05:48</versionCreated>
<firstCreated>2012-07-28T19:05:44</firstCreated>
<pubStatus qcode="stat:usable"/><role qcode="sttarticletype:0001">
<name>Pääjuttu</name></role><service qcode="sttelementtype:0005">
<name>Lehtiversio</name></service><edNote/>
<signal qcode="action:new"/>
<link rel="irel:seeAlso" href="http://www.noc.fi" residref="urn:newsml:stt.fi:wwwlink:0000312">
<title>Suomen Olympiakomitea</title>
</link>
<link rel="irel:seeAlso" href="http://www.olympic.org" residref="urn:newsml:stt.fi:wwwlink:0000319">
<title>Official website of the Olympic Movement</title>
</link></itemMeta>
<contentMeta>
<urgency>3</urgency>
<contentCreated>2012-07-28T19:05:44</contentCreated>
<contentModified>2012-07-28T19:05:48</contentModified>
<located type="loctype:City">
<name>Lontoo</name>
</located>
<infoSource qcode="sttsource:0001">
<name>STT</name>
</infoSource>
<subject type="cpnat:runnumber" literal="Service run id" qcode="sttrunnumber:165">
<name>stt 165</name>
</subject>
<subject type="cpnat:topic" literal="Related topic id" qcode="stttopic:74666">
<name>Olympialaiset: Marjo Yli-Kiikka ja Kai Jahnsson aloittavat urakkansa olympia-ammunnoissa</name>
</subject>
<subject type="cpnat:textpackageid" literal="Text package id" qcode="stttextpackage:97761019">
<name>Olympialaiset: Jahnsson tähtäsi finaaliin</name>
</subject>
<subject type="cpnat:length" literal="Content length" qcode="sttlength:0003251">
<name>3251</name>
</subject><subject type="cpnat:department" qcode="sttdepartment:0016"><name>Urheilu</name></subject>
<subject type="cpnat:category" qcode="subj:15000000">
<name>Urheilu</name>
</subject>
<subject type="cpnat:category" qcode="subj:15051000">
<name>Ammunta</name>
</subject>
<subject type="cpnat:category" qcode="subj:15051001">
<name>Kivääri- ja haulikkoammunta</name>
</subject>
<subject type="cpnat:category" qcode="subj:15000000">
<name>Urheilu</name>
</subject>
<subject type="cpnat:category" qcode="subj:15073000">
<name>Urheilutapahtumat</name>
</subject>
<subject type="cpnat:category" qcode="subj:15073001">
<name>Kesäolympialaiset</name>
</subject>
<slugline>///LEHTIVERSIO///</slugline>
<dateline>Lontoo</dateline>
<by>KAIJA YLINIEMI</by>
<description role="drol:summary"/>
<headline>Jahnsson sai finaalipaikasta henkisen lottovoiton</headline><creditline>STT</creditline>
</contentMeta>
<contentSet>
<inlineXML contenttype="xhtml/xml">
<html>
<body>



  
 
  
 
  
 
  
 
  <p>Ampujat elävät urheilemisessaan kahdenlaista todellisuutta. Normaalissa arjessa juuri kukaan ei ole kiinnostunut heidän tekemisistään eikä sponsorisopimuksia tyrkytetä oven takana. Olympiavuosina kaikki paitsi taloudellinen tilanne muuttuu, kun ampujat nousevat pariksi kisaviikoksi parrasvaloihin muiden lajien rinnalle.</p>
  <p>Lauantaina oli 47-vuotiaan helsinkiläisen Kai Jahnssonin tähtihetki, joka keräsi kotimaisen median Kuninkaallisen tykistön ampumapaikalle Lontoossa. Jahnsson sijoittui olympialaisten ilmapistoolissa kahdeksanneksi.</p>
  <p>&#8211;&#8201; Tämä on minulle oma pieni lottovoitto, Jahnsson tuumasi urakan tauottua.</p>
  <p>Finaali tv-kameroiden ristitulessa jätti toivottavaa, kun Jahnsson sai juonesta kiinni vasta viidennellä laukauksella. Peruskilpailun sija putosi yhdellä pykälällä, mutta se ei toisissa olympialaisissaan kilpaillutta konkaria suuremmin haitannut.</p>
  <p>&#8211;&#8201; Finaalin alussa ajatus ei ollut siellä, missä sen olisi pitänyt olla. Laukaukset venyivät. Mutta ovat ne tiukkoja paikkoja, urallaan kahdesti maailmancupin finaalissa kisannut Jahnsson kertasi.</p>
  <p>Hänelle lauantain isoin anti oli taistellen hankittu finaalipaikka, joka näytti karkaavan 60 laukauksen peruskilpailussa. Hyvä 99 pisteen viimeinen sarja sitä edeltäneiden 95:n ja 96:n jälkeen käänsi suupielet hymyyn.</p>
  <p>&#8211;&#8201; Välillä piti käydä valmentajan (Ampumaurheiluliiton pistoolivalmentaja Matthias Hahn) luona loitsuja lukemassa, Jahnsson sanoi.</p>
  <p></p>
  <p>
<h3>Rio on liian kaukana</h3>
</p>
  <p></p>
  <p>Vaikka Jahnsson puhui olympiafinaalin jälkeen lottovoitosta, taloudellista hyvää ampujat eivät juuri menestyksestään ammenna. Esimerkiksi trapin olympiavoittaja Satu Mäkelä-Nummelalle ei löytynyt kultamitalin jälkeen ainuttakaan uutta tukijaa.</p>
  <p>Jahnsson ei kärtä onnistumisestaan rahaa, mutta ampumaurheilulle hän kaipaisi lisää julkisuutta.</p>
  <p>&#8211;&#8201; Tulisi sitten niitä uusia juhahirviä ja satumäkelänummeloita, Jahnsson toivoi.</p>
  <p>Hän ei usko kilpailevansa itse enää Rio de Janeirossa 2016. Niinpä olympiauraa on todennäköisesti jäljellä enää ensi viikon sunnuntaina tähdättävä 50 metrin pistoolikilpailu. Se on kuitenkin sivulaji, sillä ilmapistooliin Jahnsson on panostanut enemmän kuin ruutipuolelle.</p>
  <p></p>
  <p>
<h3>Leirien lisäys avain kehitykseen</h3>
</p>
  <p></p>
  <p>Jahnsson on ammatiltaan merivartija, jonka työtehtävien yhteydessä muistetaan aina mainita se, että hän oli pintapelastajana Estonian onnettomuuden pelastustehtävissä. Työ on raskasta, mutta Jahnsson uskoo löytäneensä Lontooseen valmistautuessaan hyvän tasapainon harjoittelun, työn ja perhe-elämän välillä.</p>
  <p>&#8211;&#8201; Yleensä sitä on ehtinyt nukkua yöt. Ei minulla ole ongelmaa levon ja rasituksen suhteen kanssa, hän arveli.</p>
  <p>Edelliseen olympiadiin verrattuna Jahnsson on harjoitellut liiton leireillä enemmän. Leirejä on ollut suunnilleen viisi kuusi viikkoa enemmän vuodessa kuin matkalla 2008 Pekingiin. Viimeistelytreeneistä ison osan hän teki Hämeenlinnassa.</p>
  <p>&#8211;&#8201; Laukausmäärät ovat aika ratkaisevia, kun muut harjoittelevat ammatikseen.</p>
  <p>Lontoossa mestariksi ampui eteläkorealainen Jin Jong-oh, ammattiurheilija. 32-vuotias Jin kirkasti Pekingin ilmapistoolin hopeansa kullaksi ampumalla peruskilpailun kärkeen ja pitämällä etumatkansa finaalissa. Jin hallitsee myös ruutiaseen, sillä hän puolustaa 50 metrin pistoolissa olympiavoittoaan.</p>
 
  
 
  
 

</body>
</html>
</inlineXML>
</contentSet></newsItem>