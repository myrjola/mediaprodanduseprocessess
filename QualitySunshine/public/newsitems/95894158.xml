<?xml version="1.0" encoding="UTF-8"?>
<newsItem guid="urn:newsml:stt.fi:20120804:95894158" version="1" standardversion="2.7" conformance="power" xml:lang="fi-FI" standard="NewsML-G2" xsi:schemaLocation="http://iptc.org/std/nar/2006-10-01/ NewsML-G2_2.7-spec-NewsItem-Power.xsd" xmlns="http://iptc.org/std/nar/2006-10-01/" xmlns:xsi="http://www.w3.org/2001/XMLSchema-instance" ><catalogRef href="http://www.iptc.org/std/catalog/catalog.IPTC-G2-Standards_13.xml"/>
<itemMeta>

<itemClass qcode="ninat:text"/>
<provider literal="STT"/>
<versionCreated>2012-08-04T09:00:08</versionCreated>
<firstCreated>2012-08-04T09:00:04</firstCreated>
<pubStatus qcode="stat:usable"/><role qcode="sttarticletype:0001">
<name>Pääjuttu</name></role><service qcode="sttelementtype:0005">
<name>Lehtiversio</name></service><edNote/>
<signal qcode="action:new"/></itemMeta>
<contentMeta>
<urgency>3</urgency>
<contentCreated>2012-08-04T09:00:04</contentCreated>
<contentModified>2012-08-04T09:00:08</contentModified>
<located type="loctype:City">
<name>Helsinki</name>
</located>
<infoSource qcode="sttsource:0001">
<name>STT</name>
</infoSource>
<subject type="cpnat:runnumber" literal="Service run id" qcode="sttrunnumber:037">
<name>stt 037</name>
</subject>
<subject type="cpnat:topic" literal="Related topic id" qcode="stttopic:75753">
<name>Marilyn Monroen kuolemasta tulee 50 vuotta sunnuntaina</name>
</subject>
<subject type="cpnat:textpackageid" literal="Text package id" qcode="stttextpackage:97804038">
<name>Marilyn Monroen kuolemasta 50 vuotta sunnuntaina</name>
</subject>
<subject type="cpnat:length" literal="Content length" qcode="sttlength:0003315">
<name>3315</name>
</subject><subject type="cpnat:department" qcode="sttdepartment:0004"><name>Kulttuuri</name></subject>
<subject type="cpnat:category" qcode="subj:1000000">
<name>Taide Kulttuuri Viihde</name>
</subject>
<subject type="cpnat:category" qcode="subj:1005000">
<name>Elokuva </name>
</subject>
<subject type="cpnat:category" qcode="subj:8000000">
<name>Human interest</name>
</subject>
<subject type="cpnat:category" qcode="subj:8003000">
<name>Ihmiset human interest</name>
</subject>
<subject type="cpnat:category" qcode="subj:8003002">
<name>Julkisuuden henkilöt</name>
</subject>
<slugline>///LEHTIVERSIO LEHTIKUVAA///</slugline>
<dateline>Helsinki</dateline>
<by>PERTTI MATTILA</by>
<description role="drol:summary">Marilyn Monroen kuolemasta 50 vuotta sunnuntaina.</description>
<headline>Marilyn Monroen kuolemasta 50 vuotta</headline><creditline>STT</creditline>
</contentMeta>
<contentSet>
<inlineXML contenttype="xhtml/xml">
<html>
<body>
<h2>Valkokankaan legenda on sekä miesten että naisten mieleen</h2>



  
 
  
 
  
 
  
 
  <p>Elokuvatähti Marilyn Monroen kuolemasta tulee sunnuntaina kuluneeksi 50 vuotta. Valkokankaan legenda menehtyi vain 36-vuotiaana Los Angelesissa 5. elokuuta 1962.</p>
  <p>On arvioitu, että Marilynin ainutkertaisuus oli pintaa syvemmällä. Tuhannet naiset ovat olleet yhtä kauniita tai kauniimpia kuin hän.</p>
  <p>1960-luvulla korostettiin, että Marilyn oli aikaansa edellä eroottisessa vapautuneisuudessaan. Nykyisin, kun eroottisten tabujen rikkominen ei enää hätkäytä, on tullut selväksi, että Marilynin lumous oli ja on ajatonta ja eroottisesta rohkeudesta riippumatonta. Hollywoodin vaaleaverikön merkitys perustuu lämpöön, sympatiaan ja huumoriin. Kenties juuri siksi myös naiskatsojat ovat aina pitäneet valkokankaan blondista.</p>
  <p>Ehkä selvemmin kuin mikään muu, Marilynin jäljittely-yritykset ovat todistaneet hänen jäljittelemättömyytensä.</p>
  <p>Marilynin tenhovoimasta todistaa sekin, että hänestä on kirjoitettu enemmän kirjoja kuin kenestäkään toisesta elokuvatähdestä. Marilyn-kirjoja on ilmestynyt pitkälti yli 200 kappaletta.</p>
  
  <p>
<h3>Blondiroolien varjossa</h3>
</p>
  <p> </p>
  <p>Marilyn Monroe esitti useimmissa filmeissään yksinkertaisen blondin osaa. Hänen kykynsä näyttelijänä ovat uhanneet jäädä tuon roolihahmon varjoon.</p>
  <p>&#8211;&#8201; Marilynissä on loistavan komediennen ainekset, tähdensi Bussipysäkin (1956) ohjannut Joshua Logan.</p>
  <p>Monroen muita keskeisiä filmejä olivat Billy Wilderin huima Piukat paikat, Otto Premingerin Joki jolta ei ole paluuta sekä Henry Hathawayn Niagara.</p>
  <p>Etenkin Piukat paikat loi Marilynille pysyvän sijan elokuvahistoriassa. Vuonna 1959 valmistunutta filmiä pidetään Hollywood-komedian klassikkona. Sukupuoliroolien parissa irrotteleva Piukat paikat oli uran lakipiste myös Tony Curtisille ja ehkä jopa Jack Lemmonillekin.</p>
  <p>Marilynin merkitys elokuvahistoriassa näkyy muun muassa siinä, että hän on ollut suora esikuva monelle tämän päivän filmitähdelle. Esimerkiksi Madonna, Michelle Pfeiffer, Melanie Griffith ja Annette Bening ovat kukin tavallaan ottaneet vaikutteita Marilyniltä.</p>
  <p>
<h3/>
</p>
  <p>
<h3>Vaikea tausta</h3>
</p>
  <p> </p>
  <p>Marilyn, jonka oikea nimi oli Norma Jeane Baker, syntyi oikeassa paikassa eli filmikaupunki Los Angelesissa 1. kesäkuuta 1926. Hänen tiensä parrasvaloihin ei ollut kuitenkaan helppo, sillä tytön kotitausta oli vaikea.</p>
  <p>On arvoitu, että rikkinäinen kasvuympäristö synnytti tytön luonteeseen turvattomuuden, josta Marilyn ei päässyt eroon koko elämänsä aikana.</p>
  <p>Nuoren Norma Jeanen tie filmitaivaalle avautui, kun hänet valittiin sodan aikana pin up -tytöksi valokuviin. Hollywoodiin hänet napattiin vuonna 1950: John Huston kelpuutti Marilyn-taiteilijanimen ottaneen kaunottaren Asfalttiviidakko-rainaansa.</p>
  <p>Läpimurtonsa Monroe teki vuonna 1953, kun hän löi laudalta muut povikaunottaret esiintyessään Jane Russellin kanssa filmissä Herrasmiehet pitävät vaaleaveriköistä.</p>
  <p>Yksityiselämässään Marilyn sai enemmän tai vähemmän oikeutetun maineen miestennielijänä. Hänellä väitettiin kolmen avioliittonsa ohessa olleen suhde muiden muassa presidentti John F. Kennedyn kanssa.</p>
  <p>Marilynin legenda sai surullisen sinetin, kun hänet löydettiin menehtyneenä tasan 50 vuotta sitten. Tähden kuolema selitettiin unilääkkein tehdyksi itsemurhaksi, mutta siitä liikkuu mitä villeimpiä teorioita samaan tapaan kuin Kennedyn murhasta.</p>
 
  
 
  
 

</body>
</html>
</inlineXML>
</contentSet></newsItem>