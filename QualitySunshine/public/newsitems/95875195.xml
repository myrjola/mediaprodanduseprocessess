<?xml version="1.0" encoding="UTF-8"?>
<newsItem guid="urn:newsml:stt.fi:20120729:95875195" version="1" standardversion="2.7" conformance="power" xml:lang="fi-FI" standard="NewsML-G2" xsi:schemaLocation="http://iptc.org/std/nar/2006-10-01/ NewsML-G2_2.7-spec-NewsItem-Power.xsd" xmlns="http://iptc.org/std/nar/2006-10-01/" xmlns:xsi="http://www.w3.org/2001/XMLSchema-instance" ><catalogRef href="http://www.iptc.org/std/catalog/catalog.IPTC-G2-Standards_13.xml"/>
<itemMeta>

<itemClass qcode="ninat:text"/>
<provider literal="STT"/>
<versionCreated>2012-07-29T21:32:42</versionCreated>
<firstCreated>2012-07-29T21:32:39</firstCreated>
<pubStatus qcode="stat:usable"/><role qcode="sttarticletype:0001">
<name>Pääjuttu</name></role><service qcode="sttelementtype:0005">
<name>Lehtiversio</name></service><edNote/>
<signal qcode="action:update"/></itemMeta>
<contentMeta>
<urgency>3</urgency>
<contentCreated>2012-07-29T21:32:39</contentCreated>
<contentModified>2012-07-29T21:32:42</contentModified>
<located type="loctype:City">
<name>Helsinki</name>
</located>
<infoSource qcode="sttsource:0001">
<name>STT</name>
</infoSource>
<subject type="cpnat:runnumber" literal="Service run id" qcode="sttrunnumber:237">
<name>stt 237</name>
</subject>
<subject type="cpnat:topic" literal="Related topic id" qcode="stttopic:75169">
<name>Kesän pahimmat ukkosmyrskyt riepottelevat Suomea</name>
</subject>
<subject type="cpnat:textpackageid" literal="Text package id" qcode="stttextpackage:97766100">
<name>Kesän pahimmat ukkosmyrskyt riepottelevat Suomea</name>
</subject>
<subject type="cpnat:length" literal="Content length" qcode="sttlength:0003252">
<name>3252</name>
</subject><subject type="cpnat:department" qcode="sttdepartment:0003"><name>Kotimaa</name></subject>
<subject type="cpnat:category" qcode="subj:17000000">
<name>Sää</name>
</subject>
<subject type="cpnat:category" qcode="subj:17003000">
<name>Säätiedotteet</name>
</subject>
<subject type="cpnat:category" qcode="subj:17000000">
<name>Sää</name>
</subject>
<subject type="cpnat:category" qcode="subj:17004000">
<name>Säätilastot Sääilmiöt</name>
</subject>
<subject type="cpnat:category" qcode="subj:17000000">
<name>Sää</name>
</subject>
<subject type="cpnat:category" qcode="subj:17001000">
<name>Sääennusteet</name>
</subject>
<slugline>///PÄIVITETTY LEHTIVERSIO LÄMPÖTILAT JA SALAMOIDEN MÄÄRÄ, LIITTYY KAINALO MYRSKYN AIHEUTTAMISTA PERUUTUKSISTA FESTAREILLA, GRAFIIKKAA LÄMPÖTILOISTA JA KUVAA///</slugline>
<dateline>Helsinki</dateline>
<by>JAANA VAAHTIO, HEIKKI METSÄMÄKI, TARJA REPO, PÄIVI PIHLAJARINNE</by>
<description role="drol:summary"/>
<headline>Ukkoset jyrisevät vielä maanantaina monin paikoin</headline><creditline>STT</creditline>
</contentMeta>
<contentSet>
<inlineXML contenttype="xhtml/xml">
<html>
<body>
<h2>Rajuilma katkoi sunnuntaina sähköjä ja sytytti rakennuspaloja</h2>



  
 
  
 
  
 
  
 
  <p>Ukkoset jatkavat jyrisemistään vielä alkavalla viikolla. Maanantain vastaisena yönä lännestä alkaneet sade- ja ukkoskuurot leviävät aamupäivän aikana myös muualle maahan.</p>
  <p>&#8211;&#8201; Kostea hellemassa on edelleen Suomen päällä, ja ukkosherkkä tilanne jatkuu. Sade- ja ukkoskuuroja voi tulla ympäri maata lukuun ottamatta Keski- ja Pohjois-Lappia, arvioi päivystävä meteorologi Hannu Valta Ilmatieteen laitokselta.</p>
  <p>Maanantai on vielä lämmin suuressa osassa maata, mutta lännestä on virtaamassa jo viileämpää ilmaa.</p>
  <p>Sunnuntaina mitattiin kuluvan kesän salamaennätys, kun tummat pilvet kulkivat maan poikki. Ilmatieteen laitoksen laskujen mukaan maahan oli iskenyt yli 11&#8201; 500 salamaa. Laskennallinen salamavuorokausi alkaa yöllä kello kolmelta Lontoon Greenwichin ajan mukaan. Sitä ennen yöllä laskettiin lisäksi yli 2&#8201; 000 salamaa.</p>
  <p>Valta kuvasi salamapäivää runsaaksi, mutta historiallisten tilastojen valossa se ei ollut vielä erityinen. Esimerkiksi Sylvi-myrskyn aikana vuonna 2008 vuorokauden aikana löi noin 24&#8201; 000 salamaa. Eniten salamoita on havaittu kesäkuun lopussa vuonna 1988, jolloin niitä välähti jopa 40&#8201; 000.</p>
  <p></p>
  <p>
<h3>Myrsky vei sähköjä</h3>
</p>
  <p></p>
  <p>Ukonilma aiheutti sunnuntaina useita rakennuspaloja eri puolilla Suomea. Esimerkiksi Etelä-Karjalassa Lappeenrannassa puurakenteisen omakotitalon yläkerta syttyi tuleen todennäköisesti salaman takia. Salaman aiheuttamat tulipalot eivät tiettävästi aiheuttaneet henkilövahinkoja.</p>
  <p>Sunnuntain vastaisena yönä edennyt ukkosrintama riepotteli eniten Pohjanmaata, jossa salamat sytyttivät useita maasto- ja rakennuspaloja. Pohjanmaan pelastuslaitoksen päivystävä päällikkö Thomas Nyqvist kuvaili ukkosrintamaa rajuksi, mutta se meni nopeasti ohi.</p>
  <p>Vahingot rajoittuivat maastoon ja omaisuuteen. Esimerkiksi Mustasaaressa rakennus kärsi pahoja vahinkoja, kun pohjalaistalon yläkerta syttyi salamasta. Keski-Pohjanmaalla pelastuslaitokset joutuivat tarkistamaan myös useita automaattihälytyksiä.</p>
  <p>Ukkosrintama lähti liikkeelle Varsinais-Suomesta, jossa myrsky aiheutti pelättyä vähemmän vahinkoja. Ukkosen aiheuttamat turvalaiteviat myöhästyttivät myös junia, ja salamat katkoivat sähköjä tuhansilta. Pidempiä katkoja seurasi siitä, kun salamat iskivät rikki muuntamoita.</p>
  <p></p>
  <p>
<h3>Kesän lämpöennätys rikkoontui</h3>
</p>
  <p></p>
  <p>Sunnuntain sää oli eri puolilla maata kostea ja lämmin. Liki trooppinen ilmamassa synnytti myös kuluvan kesän ennätyslämmön, jotka mitattiin Itä-Uudellamaalla Porvoossa. Elohopea kipusi ylimmillään 29 asteeseen. Myös Lappeenrannassa ja Lahdessa päästiin lähes samoihin lukemiin.</p>
  <p>Kesän aiempi lämpöennätys oli 28,5 astetta, joka mitattiin heinäkuun alkupuolella Hämeenlinnassa. Kahden edellisen erittäin lämpimän kesän jälkeen kuluva kesä on Ilmatieteen laitoksen mukaan ollut varsin tyypillinen.</p>
  <p>&#8211;&#8201; Kesäkuu oli hieman keskimääräistä viileämpi, mutta heinäkuu on ollut hyvin lähellä tavanomaisia lukemia, Valta kertoi.</p>
  <p>Tasan kaksi vuotta aiemmin heinäkuun lopussa Joensuun lentoasemalla Liperissä mitattiin peräti 37,2 astetta.</p>
 
  
 
  
 

</body>
</html>
</inlineXML>
</contentSet></newsItem>