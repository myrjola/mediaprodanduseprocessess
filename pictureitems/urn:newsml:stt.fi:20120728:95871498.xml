<?xml version="1.0" encoding="UTF-8" standalone="no"?>
<newsItem xmlns="http://iptc.org/std/nar/2006-10-01/" xmlns:xsi="http://www.w3.org/2001/XMLSchema-instance" conformance="power" guid="urn:newsml:stt.fi:20120728:95871498" standard="NewsML-G2" standardversion="2.7" version="1" xml:lang="fi-FI" xsi:schemaLocation="http://iptc.org/std/nar/2006-10-01/ NewsML-G2_2.7-spec-NewsItem-Power.xsd">
   <catalogRef href="http://www.iptc.org/std/catalog/catalog.IPTC-G2-Standards_13.xml"/>
<itemMeta>

<itemClass qcode="ninat:image"/>
<provider literal="STT"/>
<versionCreated>2012-07-28T20:29:13</versionCreated>
<firstCreated>2012-07-28T20:29:10</firstCreated>
<pubStatus qcode="stat:usable"/>
      <role qcode="sttarticletype:0001">
<name>Pääjuttu</name>
      </role>
      <service qcode="sttelementtype:0005">
<name>Lehtiversio</name>
      </service>
      <edNote/>
<signal qcode="action:update"/>
   </itemMeta>
<contentMeta>
<urgency>3</urgency>
<contentCreated>2012-07-28T20:29:10</contentCreated>
<contentModified>2012-07-28T20:29:13</contentModified>
<located type="loctype:City">
<name>Beirut/Aleppo</name>
</located>
<infoSource qcode="sttsource:0001">
<name>STT</name>
</infoSource>
<subject literal="Service run id" qcode="sttrunnumber:201" type="cpnat:runnumber">
<name>stt 201</name>
</subject>
<subject literal="Related topic id" qcode="stttopic:75103" type="cpnat:topic">
<name>Syyrian armeija aloitti hyökkäyksen Aleppoon</name>
</subject>
<subject literal="Text package id" qcode="stttextpackage:97760556" type="cpnat:textpackageid">
<name>Syyrian armeija aloitti hyökkäyksen Aleppoon</name>
</subject>
<subject literal="Content length" qcode="sttlength:0002352" type="cpnat:length">
<name>2352</name>
</subject>
      <subject qcode="sttdepartment:0014" type="cpnat:department">
         <name>Ulkomaat</name>
      </subject>
<subject qcode="subj:16000000" type="cpnat:category">
<name>Levottomuudet Konfliktit Sodat</name>
</subject>
<subject qcode="subj:16002000" type="cpnat:category">
<name>Aseelliset konfliktit</name>
</subject>
<slugline>///PÄIVITETTY LEHTIVERSIO HOLLANDEN VAATIMUS YK-KOKOUKSESTA, LISÄKSI TAUSTAJUTTU ALEPPOSTA///</slugline>
<dateline>Beirut/Aleppo</dateline>
<by/>
<description role="drol:summary"/>
<headline>Syyrian armeija aloitti hyökkäyksen Aleppoon</headline>
      <creditline>STT–AFP-Reuters</creditline>
</contentMeta>
<contentSet>
<inlineXML contenttype="xhtml/xml">
<html>
<body>
<h2>Taistelu voi ratkaista koko sisällissodan</h2>



  
 
  
 
  
 
  
 
  <p>Syyrian armeija näytti lauantaina aloittaneen suurhyökkäyksensä Aleppon kaupunkiin. Uutistoimisto AFP kertoi tykistön moukaroineen kaupunkia aamuvarhaisesta lähtien. Panssarivaunujen ja helikopterien tukemat sotilaat tunkeutuivat lounaisiin kaupunginosiin, joihin suurin osa kapinallista oli linnoittautunut.</p>
  <p>–  Hallinnon joukot yrittivät vallata päämajan Salaheddinin kaupunginosassa, mutta Jumalan kiitos, Syyrian vapaan armeijan soturit torjuivat hyökkäyksen, kertoi kapinalliseversti Abdel Jabbar al-Oqaidi.</p>
  <p>Taistelujen keskelle jääneet kaupunkilaiset hakeutuivat kellareihin suojaan tulitukselta.</p>
  <p>–  Koko kansannousun kiivaimpia taisteluja käydään useissa kaupunginosissa, sanoi syyrialaisen ihmisoikeusjärjestön edustaja Rami Abdel Rahman.</p>
  <p>YK ja useat ulkovallat ovat varoittaneet, että hyökkäys voi johtaa verilöylyyn.</p>
  <p>Ranskan presidentti Francois Hollande vaati YK:n turvallisuusneuvostoa jälleen koolle. Jos neuvosto ei puutu Syyrian tilanteeseen, maa ajautuu kaaokseen ja täysimittaiseen sisällissotaan, hän varoitti.</p>
  <p>Armeijalla on mies- ja materiaaliylivoima, mutta turvallisuuslähteiden mukaan taisteluista kaupungin kapeilla kaduilla tulee vaikeita.</p>
  <p/>
  <p>
<h3>Libyan malli toistuu?</h3>
</p>
  <p/>
  <p>Taistelu kaupungista voi osoittautua ratkaisevaksi koko Syyrian kriisille, arvelevat asiantuntijat. Suurkaupungin kaatuminen kapinallisten käsiin voisi toistaa Libyassa nähdyn kaavan.</p>
  <p>–  Kyseessä on äärimmäisen tärkeä taistelu molemmille osapuolille. Hallitukselle Aleppo on tärkeä keskus, jossa sillä on paljon tukijoita, kapinallisille se on avain Pohjois-Syyrian hallintaan, arvioi entinen diplomaatti Ignace Leverrier.</p>
  <p>Hän huomautti, että Aleppon avulla kapinalliset voisivat luoda turva-alueen ja käyttää kaupunkia tukikohtanaan, kuten libyalaiset tekivät Bengasissa. Lisäksi Aleppo toimisi turvapaikkana loikkarisotilaiden perheille.</p>
  <p>Brookings-instituutin edustajan Salaman Shaikhin mielestä kapinalliset ovat jo antaneet valtavan iskun hallitukselle haastamalla sen otteen Alepposta. Hän uskoo armeijan käyttävän koko voimaansa estääkseen kaupungin päätymisen vastapuolen haltuun.</p>
  <p>–  Jos Alepposta tulee Bengasin kaltainen vapaakaupunki, loppu on lähellä. Mutta taistelusta tullee pitkä, Shaikh arvioi.</p>
 
  
 
  
 

</body>
</html>
</inlineXML>
<remoteContent contenttype="image/jpeg" height="389" href="file://images/caa79644-b7ac-47fc-bcf3-1e824f345383.jpg" rendition="rnd:web" size="5228160" version="1" width="560"/>
   </contentSet>
</newsItem>
